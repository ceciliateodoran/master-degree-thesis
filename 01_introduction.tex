\chapter{Introduction}
\label{chap:introduction}
\textit{Peer Network} è una piccola azienda ravennate specializzata nello sviluppo di soluzioni per 
la re-ingegnerizzazione e la digitalizzazione dei processi aziendali. Il numero di dipendenti 
è raddoppiato negli ultimi anni e con questo incremento è stato necessario introdurre delle 
regole operative e una chiara suddivisione dei ruoli, così da migliorare l'organizzazione e,
di conseguenza, l'efficienza del lavoro.

Grazie all'aumento della forza lavoro, è cresciuto parallelamente il numero di progetti 
richiesti dai clienti, sia da nuovi committenti che da quelli con una collaborazione già in 
essere. Poiché i sistemi sviluppati dall’azienda si integrano online con gli \ac{ERP}\footnote{Un 
\ac{ERP} è una suite di moduli applicativi che coprono l'intera gamma dei processi aziendali, 
consentendo l'integrazione tra diversi sistemi informativi. I moduli possono gestire molte aree, 
come ad esempio logistica, finanza, risorse umane, produzione e vendite. Questo software si 
basa sui principi di unicità e circolarità dell'informazione, estendibilità e modularità 
funzionale, oltre ad essere costruito secondo le best practices del settore di riferimento.}
dei clienti e la maggior parte dei processi aziendali presenta caratteristiche simili, 
è stata presa la decisione di ottimizzare le funzionalità sviluppate creando insiemi di 
funzionalità interconnesse, noti come \ac{PBC}. Questi moduli, 
componibili in vari modi, possono essere utilizzati per ampliare sistemi esistenti o per 
svilupparne di nuovi. \textit{Peer Network} ha sviluppato la piattaforma di integrazione \ac{ESI}
per ospitare tutte le \ac{PBC}. Grazie alla loro flessibilità, le soluzioni applicative offerte 
ai clienti prendono il nome di \ac{SBS}.

In seguito a questi cambiamenti, l’azienda ha iniziato ad introdurre strategie per coordinare 
tutte le attività relative ai progetti dei clienti e per proseguire nella creazione di nuove \ac{PBC}.

Un'altra iniziativa interna introdotta nell'ultimo anno è lo sviluppo di un'applicazione per 
supportare il lavoro dell'amministrazione, chiamata \ac{PAM}. Tra le funzionalità già operative 
vi è il monitoraggio mensile delle ore di lavoro dei dipendenti all'interno dei progetti, oltre 
alla creazione di report mensili da inviare ai clienti.

Con l’introduzione di questo ulteriore progetto e la necessità di distribuire il lavoro tra risorse 
limitate, è emerso che le regole organizzative adottate nel tempo non erano più sufficienti per 
gestire contemporaneamente tutti i progetti. Pertanto, \textit{Peer Network} ha la necessità di analizzare 
l’intero processo di gestione dei progetti aziendali, così da identificare tecniche di miglioramento. 
Inoltre, è richiesto lo sviluppo di nuove funzionalità per il \ac{PAM}, oltre ad un approfondimento 
sulla sua architettura software, poiché anch'essa si basa sulle \ac{PBC}.

Nei prossimi capitoli verranno illustrati gli strumenti adottati, inclusi i linguaggi di programmazione 
e i framework. Successivamente, sarà analizzata la gestione dei progetti in uso nel novembre del 2024 
e verranno presentate proposte per migliorarla. Inoltre, dopo un’analisi tecnica di \ac{PAM}, saranno 
descritte le nuove funzionalità software sviluppate. Infine, verranno illustrati i risultati ottenuti, 
con conclusioni e spunti per sviluppi futuri dell'azienda.
